# Non-Repudiation คืออะไร?

**ทำความรู้จักเกี่ยวกับความมั่นคงปลอดภัยของข้อมูลสารสนเทศ**
**(Information Security)**

- ระบบรักษาความปลอดภัยเป็นเรื่องสำคัญ โดยเฉพาะการพาณิชย์อิเล็กทรอนิกส์ที่
มีการแลกเปลี่ยนข้อมูลระหว่างผู้ส่งและผู้รับ ซึ่งในระบบจะต้องหาวิธีการดูแล
ความปลอดภัยของระบบผ่านเครือข่ายต่าง ๆ หรือระบบอินเทอร์เน็ตในปัจจุบันการใช้งานเต็มไปด้วยการคุกคามจากผู้ไม่ประสงค์ดีที่สร้างความเสียหายแก่ระบบหลายหลายวิธีการ ดังนั้นเพื่อความปลอดภัยของระบบเราควรออกแบบและพัฒนาระบบพาณิชย์อิเล็กทรอนิกส์ที่คำนึงความปลอดภัยด้วย

- มนุษย์ได้คิดค้นวิธีการรักษาความลับของเรามาตั้งนาน นับตั้งแต่สมัยจูเลียส ซีซาร์ จนกระทั่งถึงปัจจุบันที่ใช้คอมพิวเตอร์มาช่วยเข้ารหัสลับและถอดรหัสลับ การเข้ารหัสแบบซีซ่าร์ทำได้โดยการนำตัวอักษรที่อยู่ถัดไปอีกสองตำแหน่งมาแทนที่ ยกตัวอย่างเช่น ถ้าต้องการเข้ารหัสคำว่า HELLO เราก็นำตัวอักษรที่ถัดจากตัว H ไปอีกสองตัวนั่นคือตัว J มาแทน ตัว E แทนด้วย G ตัว L แทนด้วย N ตัว O แทนด้วย Q ดังนั้นข้อความ HELLO จึงถูกแปลงให้เป็นคำว่า JGNNQ

เป้าหมายของวิทยาการเข้ารหัสลับ มีดังนี้

Confidentiality (การรักษาความลับ) – ใช้เพื่อรับประกันว่าผู้ที่ได้รับอนุญาตเท่านั้น ที่สามารถเข้าถึงข้อมูลได้
Integrity (การควบคุมข้อมูลให้ความถูกต้อง) – ใช้ป้องกันการเปลี่ยนแปลงข้อมูล แบบไม่เหมาะสมและไม่ได้รับอนุญาต
Authentication (การพิสูจน์เอกลักษณ์บุคคล) – ใช้พิสูจน์เอกลักษณ์บุคคลในการ สื่อสาร หรือใช้พิสูจน์ความถูกต้อง (ตรงกับต้นฉบับ) ของเอกสาร หรือของข้อมูลต่าง ๆ
Nonrepudiation (ไม่สามารถปฏิเสธความรับผิดชอบได้) – ใช้เพื่อรับประกันว่าผู้ส่ง ข้อความ จะไม่สามารถปฏิเสธการส่งข้อความนั้นในภายหลังได้ และผู้รับก็ไม่สามารถ ปฏิเสธการได้ข้อความนั้นได้เช่นกัน
โดยที่ประเภทข้อความการเข้ารหัสลับนั้นสามารถแบ่งได้ 2 ประเภท ดังนี้

**รหัสลับแบบดั้งเดิม** (Classical Cipher)
เป็นรหัสลับแบบพื้นฐานที่สุด มักสร้างด้วยวิธีการที่ง่าย หรือใช้เครื่องมือแบบง่ายช่วยเข้ารหัส และถอดรหัส ในปัจจุบัน รหัสลับแบบนี้มักสามารถถอดรหัสโดยปราศจากกุญแจได้โดยง่าย จึงมักไม่น่าเชื่อถือ

**การเข้ารหัสยุคใหม่** (Modern cipher)
การออกแบบรหัสลับยุคใหม่ซึ่งมีความคงทนต่อการโจมตี ที่หลากหลายได้นั้น ก่อให้เกิดประโยชน์อยากมาก โดยสามารถรักษาความลับในการสื่อสารได้ รักษาความถูกต้องของการสื่อสาร รวมถึงสามารถ ตรวจสอบอัตลักษณ์ของผู้ส่งได้

เทคโนโลยี และอัลกอริทึมสำหรับการเข้ารหัสลับ ทำให้เราได้เห็นการประยุกต์ใช้การเข้ารหัสลับ ถอดรหัสลับ ในระบบ คอมพิวเตอร์ต่างๆ อย่างมากมายเช่น การเข้ารหัสการสื่อสารใอินเตอร์เน็ต การเข้ารหัสข้อมูลในหน่วยจัดเก็บ/ ในระบบจัดการฐานข้อมูล การเข้ารหัสข้อมูลรหัสผ่านในระบบคอมพิวเตอร์ต่าง ๆ ได้  2 วิธีดังนี้

1. ระบบเข้ารหัสแบบกุญแจสมมาตร (symmetric-key cryptography) คือการเข้ารหัสข้อมูลด้วยกุญแจเดี่ยว ทั้งผู้ส่งและผู้รับ โดยวิธีการนี้ผู้รับกับผู้ส่งต้องตกลงกันก่อนว่าจะใช้รูปแบบไหนในการเข้ารหัสข้อมูล ซึ่งรูปแบบไหนในการเข้ารหัสข้อมูลที่ผู้รับกับผู้ส่งตกลงกันแท้ที่จริงก็คือ กุญแจลับ นั่นเอง เช่น ผู้ส่งกับผู้รับตกลงจะใช้เทคนิดการแทนที่ตัวอักษรที่อยู่ถัดไป 1 ตำแหน่ง เช่น ถ้าเห็นตัวอักษร A ก็ให้เปลี่ยนไปเป็น B หรือเห็นตัวอักษร B ก็ให้เปลี่ยนไปเป็น C เป็นต้น นั้นก็คือผู้ส่งกับผู้รับตกลงใช้รูปแบบนี้เป็นกุญแจลับ

2. ระบบเข้ารหัสแบบกุญแจอสมมาตร (asymmetric-key cryptography หรือ Public Key Technology) การเข้ารหัสแบบนี้จะใช้หลักกุญแจคู่ทำการเข้ารหัสและถอดรหัส โดยกุญแจคู่ที่ว่านี้จะประกอบไปด้วย กุญแจส่วนตัว (private key) และกุญแจสาธารณะ (public key) โดยหลักการทำงานจะทำดังนี้ ถ้าใช้กุญแจลูกใดเข้ารหัส ก็ต้องใช้กุญแจอีกลูกหนึ่งถอดรหัส สำหรับการเข้ารหัสและถอดรหัสด้วยกุญแจคู่นี้จะใช้ฟังก์ชันทางคณิตศาสตร์เข้ามาช่วยโดยที่ฟังก์ชันทางคณิตศาสตร์ที่นำมาใช้ ได้รับการพิสูจน์แล้วว่าจะมีเฉพาะกุญแจคู่ของมันเท่านั้นที่จะสามารถถอดรหัสได้ ไม่สามารถนำกุญแจคู่อื่นมาถอดรหัสได้อย่างเด็ดขาด

ทั้งนี้ยังมีเรื่องของลายชื่อดิจิทัล หรือ Digital Signature ที่เป็นวิธีการเข้ารหัสลับในรูปแบบการพิสูจน์อัตลักษณ์ของการเข้าถึงรหัสกุญแจสาธารณะ เทคโนโลยีเข้ารหัสลับแบบกุญแจสาธารณะนี้ ประกอบด้วย กุญแจส่วนตัว (ซึ่งรู้จักกันเฉพาะผู้ลงนามและใช้ใน การสร้างลายมือชื่อดิจิทัล) และกุญแจสาธารณะ (ซึ่งเป็นที่รู้จักกันอย่าง แพร่หลายมากขึ้น และถูกใช้โดยบุคคล ที่เกี่ยวข้องเพื่อตรวจสอบความถูกต้อง ลายมือชื่อดิจิทัล)

สิ่งสำคัญอย่างหนึ่งของกระบวนการเข้ารหัสคือเกือบจะเกี่ยวข้องกับทั้งอัลกอริทึมและคีย์ คีย์เป็นเพียงข้อมูลอีกส่วนหนึ่งซึ่งมักจะเป็นตัวเลขที่ระบุว่าอัลกอริทึมถูกนำไปใช้กับข้อความธรรมดาเพื่อเข้ารหัสอย่างไร แม้ว่าคุณจะทราบวิธีการเข้ารหัสข้อความ แต่ก็ยากหรือเป็นไปไม่ได้ที่จะถอดรหัสโดยไม่มีคีย์นั้น เป็นกระบวนการสำหรับการแปรรูปข้อมูลเล็กทรอนิกส์ธรรมดาให้อยู่ในรูปที่บุคคลทั่วไปไม่สามารถอ่านเข้าใจได้

ซึ่งโดยทั่วไปแล้วการเข้ารหัสจะกระทำก่อนการจัดเก็บข้อมูลหรือก่อนการส่งข้อมูล โดยการนำข้อมูลอิเล็กทรอนิกส์ธรรมดากับกุญแจ (key) ซึ่งเป็นตัวเลขสุ่มใดๆ มาผ่านกระบวนการทางคณิตศาสตร์ ผลที่ได้ก็คือข้อมูลที่เข้ารหัส ขั้นตอนที่กล่าวมานี้จะเรียกว่า “การเข้ารหัส” นั้นเอง

> ขอบคุณข้อมูลจาก <https://www.acisonline.net/?p=9156>
